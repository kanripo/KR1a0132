# -*- mode: mandoku-view -*-
#+TITLE: 周易通論
#+DATE: 2015-09-23 09:35:30
#+PROPERTY: JUAN 0
<pb:KR1a0132_WYG_000-1a>¶
欽定四庫全書　　　　　經部一¶
　周易通論　　　　　　　易類¶
　　提要¶
　　　　(臣/)等謹案周易通論四卷¶
　　　國朝李光地撰光地字厚菴安溪人康熙庚戌¶
　　　　進士官至大學士諡文貞是書綜論易理各¶
　　　　自為篇一卷二卷乃發明上下經大㫖三卷¶
　　　　四卷則發明繫辭説卦序卦雜卦之義冠以¶
<pb:KR1a0132_WYG_000-1b>¶
　　　　易本易教二篇次及卦爻象彖時位反覆辨¶
　　　　説詳盡無遺光地於易學最為深䆳得其傳¶
　　　　者如楊名時等諸人各有著述皆以光地為¶
　　　　宗而終不及其師之純粹雖其言専主義理¶
　　　　而畧象數未免沿襲宋儒流派尚未能求之¶
　　　　漢學以參伍而折衷之然平正通達不為艱¶
　　　　深奥渺之談於四聖之精㣲實能確有所見¶
　　　　其論復无妄離中孚四卦為聖賢之心學尤¶
<pb:KR1a0132_WYG_000-2a>¶
　　　　發前人所未發而鬼神之情狀繼善成性之¶
　　　　説亦與中庸論語相為表裏正非村塾講章¶
　　　　剽竊庸腐之家所可得而擬議矣乾隆四十¶
　　　　六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

